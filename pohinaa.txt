Oltiin eilen Startup Saunalla Ens.ion (CEO) ja #Bo-Kristerin (CTO&COO) kaa,
meillä oli tarkoitus fasilitoida GROWTH hackathonia! Ei hitto siellä oli
pari visiotonta sähköteekkaria kolvaamassa ja piirtelemässä jotain
piirikaavioita. Enska sano niille "Me tultiin pivotoimaan nää Fatboyt, et
jos väistyisitte noiden teidän skaalautumattomien ja helposti
replikoitavien protojen kanssa!". Hahah, pivotoimaan! Kundit valuoi aika
nopeesti meidän ideoiden arvon ja lähti siitä veke.

No anyway toisen Fatboyn päälle me laitettiin AMBRONITE-colat. MacBook Prot
ja PostIt-laput. Meillä on kaikilla Elon Musk -tarroilla varustetut MacBook
Prot, jengi on niistä takuulla kateellisia! PostItit on Hondurasin
ruusupuusta tehtyä paperia, ne on UNIIKIT!

Tehtiin siinä sitten lämmittelypitchejä ja lisättiin pöhinää ja
disruptiivisuutta pikkuhiljaa, ja otettiin AMBRONITE-cola ryyppyjä, jengi
selvästi evaluoi meitä, ne PÖHISI!

Ens.io kerto pitchien välissä motivational quoteja. "The MEANING of life is
to give LIFE a meaning" "The best way to predict the future is to CREATE
it!" "Whatever you think you can or can't, you're right!" Ei hitto et me
voimaannuttiin! Kaikki stagella inspiroitu ihan SAIRAASTI!

No about tunnin kuluttua meidän NARRATIIVIT oli kasvanut riittävästi, isot
tarinat vaatuu kunnon pohjustuksen. Hitto, nyt oli aika ryhtyä tositoimiin!

Mä liimasin lasioveen 59 PostItiä! Jengi oli pikkuhiljaa tullut piiriksi
MEIDÄN ympärille! Hitto jengi supporttas ihan sikana! 1! 2!...3! 4! 5! 6!
Kuus innovaatioiden täyttämää täysin skaalautuvaa visioita yhteen
hengenvetoon! Hitto!

#Bo-Rister pukkas vuorollaan vaan 5 ei-niin visionääristä platformi-ideaa,
ja sen decki oli aika keskinkertainen, se sais vielä kuulla tästä
Twitterissä! Sitte oli Ens.ion vuoro! Enska heitti heti vielä 8
limenväristä PostItiä seinälle! Nyt niitä oli yhteensä melkein 70! EI JUMA!
Laitettiin sen iPhone 6+:sta bluetoothilla soimaan tän hetken kuuminta UG
indie elektro-folkia et se sais lisää leveragee! Ja kehuttiin sen firmaa
alievaluoiduksi UNICORNIKSI! Enska oli nyt psyykattu ihan rokkistaraksi!
NYT lähti! 1! 2!...3! 4! 5! 6!...7! SEITSEMÄN innovatiivista globaalia
completely-outside-from-the-box visiota! Ja millä kasvupotentiaalilla, ihan
hockey stick growth -matskua! Crowd oli aivan sekaisin, hitto, ne ei ollut
ikinä nähnyt vastaavaa paradigm shiftiä. TÄÄ #RÄJÄHTÄÄ #GLOBAALISTI!

Mentiin sitte vielä hackathonin jälkeen toimistolle downshiftaan, istuttiin
joogamatoilla ja juotiin orgaanista pakurikääpäviiniä, mikä oli tehty Elon
Muskin ohjeen mukaan. Muisteltiin aikaa kun oltiin Slushilla VOLUNTEEREINA,
hitto me oltiin takuulla motivoituneimmat ja näkemyksellisimmät volunteerit
mitä on ollut!

Oltiin menossa ulos kun eräs todella hyvän näköinen marketing-gimmat alkoi
kysellä kyytii... Mä kysyin siltä et deep dive vai cash-out. Misu sano et
deep dive. Käveltiin sitte kohti parkkipaikalla odottavaa Ens.ion
taivaansinistä vuoden -81 Nishiki Century fiksiä! Hitto, siinä on tsygä
missä on DESIGNER-NÄKEMYSTÄ! Sopii meidän imagoon täydellisesti!

Mä ja misu mentiin Uberilla, kuski lähti renkaat savuten. Misun ote meikän
taskussa pullottavasta iPhone 6+:sta (128 Gt versio) tiukentui, kun Tesla
Model S 85D kiihdytti päästöttömästi liikkeelle. Pari pönöttäjää mustissa huonosti
istuvissa tekokuitupuvuissa vaan jäi haistelemaan kumin käryä 
parkkipaikalle, kun me häivyttiin pimenevään iltaan penetroimaan
markkinoita...


(c) 2016 Julkku

