Oltiin Vintage Manin ja Pulsen kanssa eilen studiolla, oli tarkotus testailla patcheja Eurorackillä! Pulse oli hommannut Tiptop Audiolta uuden sekkarin, ADSR-geniksen, pari oscia ja lowpass-filsut, patchattiin ne sit ja pistettiin soimaan. Jumankauta et lähti läskiä pörinää niistä!

Sinne tuli sit joku hiton läppäri-DJ Macbookinsa kanssa. Hahah, eikö nää spedet vieläkään tajuu ettei niiden Abletonista saa samaa ANALOGISTA LÄMPÖÖ mitä Eurorackillä saa? Vintage Man veti sit reson filsusta kaakkoon ja sano läppärispedelle et koita pysyy perässä. Tyyppi otti läppärinsä kainaloon ja lähti studiolta sellasta vauhtia et DONGLET tippu, hahah! Ei vittu me naurettiin sille!

Pulse avas sit sen aidon buchlabrändätyn flight casen joka on TÄYNNÄ Nazca Audion patch-kaapeleita, ni jatkettiin patchien vetämistä. Tyypit alko kerääntyy ihailleen kattoo ja kuuntelee Eurorackin ympärille kun me vedettiin kaapeleita ja väännettiin nuppeja. Joku bedroom producer kysy Pulselta et saaks tohon modulaariin MIDI-sekkarin kiinni. Hahah, MIDI! Näytetäänks me muka joltakin läppärispedeiltä? Pulse sit sano sille vaan et "kuule jätkä, ei me semmosia tarvita, otetaan kato control voltaget vaan SUORAAN VERKKOVIRRASTA". Ei vittu kaikki nauro ihan naama punasena, vittu se bedroom producer oli nolona!

Ilta alko kääntyä yöks ja kelanauha alko olla täynnä matskuu ni pakattiin gearit pakun perälle ja lähettiin Riekkoon bisselle. Se sama läppäri-DJ oli siellä baaritiskillä! Vintage Man meni sit sen viereen ja sano vaan et "you have to be a musician in order to make music with a synthesizer". Se oli saleen lainaus DON BUCHLALTA siit yhest Buchla/Moog-dokkarista, täytyy kysyy silt myöhemmin. Läppäri-DJ väisti sit vähin äänin siit baaritiskiltä ja Vintage Man tilas IPAn itelleen. Mä ite bongasin yhen gimman, joka näytti ihan Ladytronin MS-20:n soittajalta. Se tsiigaili meidän flight casee ihaillen. Iskin sille silmää ja napsautin sormia ja sanoin vaan et "nää on nupinvääntäjän sormet, haluutsä nähä kuinka taitavat nää on?" Mimmi ja mä istuttiin pakuun ja häivyttiin pimenevään iltaan...